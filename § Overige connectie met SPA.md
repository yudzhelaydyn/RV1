Het is raadzaam ervoor te zorgen dat de polis bovendien aansluit op de SPA. Het schadebegrip ligt idealiter in lijn met hetzelfde begrip in de SPA. Verzekeraars accepteren vaak het Nederlandse wettelijk schadebegrip, zolang schade niet wordt berekend op basis van multiples of andere waarderingsmethoden. Daarnaast verdient het aanbeveling de W&I-polis ook overigens in te bedden in de SPA. Als het de bedoeling is dat een koperspolis de enige zekerheid vormt, nemen verkopers bijvoorbeeld vaak op dat de aansprakelijkheidsbeperking tussen koper en verkoper in stand blijft al keert de verzekeraar om wat voor reden dan ook niet uit. *(bijvoorbeeld omdat de premie niet tijdig is voldaan of omdat, ingeval van een MGA, de achterliggende risicodragers niet uitkeren)* Op polissen in de Nederlandse markt wordt meestal Nederlands recht van toepassing verklaard. Het algemene Nederlandse verzekeringsrecht is in dat geval van toepassing op de polis. *(boek 7, titel 17 bW.)* Voor verkopers, en kopers die een belang hebben de verkoper niet op te zadelen met een claim, is het van belang in ieder geval subrogatie jegens de verkoper uit te sluiten. In de meeste gevallen is dat niet bezwaarlijk voor de verzekeraar, hoewel niet iedere verzekeraar dit standaard uitsluit in de eerste concepttekst voor de polis. De gebruikelijke uitzondering op de uitsluiting van subrogatie is fraude. Daarnaast verdient aandacht het regime met betrekking tot vorderingen van derden (die al dan niet de verzekerde som te boven gaan), omdat de koper daar een commercieel belang bij kan hebben crainBridgingGapWIverzekering2018 4