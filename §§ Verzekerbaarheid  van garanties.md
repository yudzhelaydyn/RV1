Een essentiële verzekeringsrechtelijke voorvraag is de verzekerbaarheid van garanties. Voldaan moet zijn aan **de eis van ongewisheid**. In ons huidig wettelijk systeem is de eis van ongewisheid gerelateerd aan de gebeurtenis/het schadeveroorzakend feit. Daarbij geldt als regel dat het toekomstige ongewisse gebeurtenissen dienen te betreffen – die zich dus voordoen na het sluiten van de verzekeringsovereenkomst –, tenzij partijen anders zijn overeengekomen. Zo heeft de Hoge Raad nog eens bevestigd in zijn Bike Brothers-arrest. *(HR 11 april 1997, NJ 1998, 111.)* Voorwaarde is dat ten tijde van het aangaan van de verzekeringsovereenkomst ongewis is dat de schade zich heeft voorgedaan of zal voordoen. vanhuizenRisicobeheersingBijBedrijfsovernames2002 3

Onder een warranty & indemnity-verzekering is schade gedekt als gevolg van een schending van een verzekerde garantie die resulteert in een claim tijdens de dekkingsperiode. Voor de verzekerbaarheid onder een warranty & indemnity-verzekering is niet relevant of de verzekeringnemer bij het sluiten van de verzekering bekend was met de situatie terzake waarvan een garantie is verstrekt.Voldoende is dat het voor de verzekeringnemer bij het sluiten van de verzekeringsovereenkomst nog **ongewis** is dat het een schadeveroorzakend(e) feit/situatie betreft. De warranty & indemnity-verzekering laat dus ruimte voor dekking van een garantie ter zake van een bij het sluiten van de verzekeringsovereenkomst reeds bekende gebeurtenis, mits bij het sluiten van de verzekeringsovereenkomst de schending van de garantie nog ongewis is. Daarvoor is beslissend of de schending van de garantie niet een als naar de normale loop van de omstandigheden te verwachten gebeurtenis is vanhuizenRisicobeheersingBijBedrijfsovernames2002 3 **Voorbeeld**: De verkoper heeft een garantie afgegeven op grond waarvan hij ervoor instaat dat zich geen bedrijfsongevallen hebben voorgedaan die tot aansprakelijkheid van de onderneming zullen leiden. Wat hij niet weet, is dat een aantal werknemers, zich niet bewust van het gevaar, bij werkzaamheden met gevaarlijke stoffen niet altijd de nodige voorzorgsmaatregelen hebben genomen. Hoewel naar objectieve maatstaven en reeds bij het sluiten van de warranty & indemnity-verzekering sprake was van schending van de garantie, was die schending, voor de verkoper, die onbekend met het schadefeit was, nog ongewis. vanhuizenRisicobeheersingBijBedrijfsovernames2002 3

**Dwalingschade is niet gedekt onder een warranty  & indemnity-verzekering** [[§ Dwalingschade]] vanhuizenRisicobeheersingBijBedrijfsovernames2002 4

**Ontbindigsschade is wel gedekt** [[§ Ontbindigsschade]]