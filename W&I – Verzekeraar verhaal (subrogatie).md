Partijen moeten zich ervan bewust zijn dat de verzekeraar op grond van de wet in beginsel verhaal kan zoeken. Dit kan worden voorkomen door de juiste bepalingen op te nemen in de koopovereenkomst. Bij voorkeur wordt in een koperspolis #subrogatie ook nog uitgesloten (Art. 7:962 lid 1 BW) Idealiter bepaalt een koperspolis bovendien dat #regresvorderingen van de verzekeraar tegen de verkoper worden achtergesteld bij alle andere vorderingen van de koper tegen de verkoper die niet zijn gedekt door de verzekering. Denk bijvoorbeeld aan vorderingen van de koper onder het koopprijsmechanisme of inbreuk op de ‘covenants’ in de koopovereenkomst, maar ook aan garanties die de verzekeraar niet in de dekking wilde opnemen  [[KeijzerWarrantyIndemnity2012]] 5 , zie ook [[§ Subrogatie door de verzekeraar]]

Voor verkopers, en kopers die een belang hebben de verkoper niet op te zadelen met een claim, is het van belang in ieder geval #subrogatie jegens de verkoper uit te sluiten. In de meeste gevallen is dat niet bezwaarlijk voor de verzekeraar, hoewel niet iedere verzekeraar dit standaard uitsluit in de eerste concepttekst voor de polis. De gebruikelijke uitzondering op de uitsluiting van subrogatie is fraude. #subrogatie/uitzondering Daarnaast verdient aandacht het regime met betrekking tot vorderingen van derden (die al dan niet de verzekerde som te boven gaan), omdat de koper daar een commercieel belang bij kan hebben  [[CrainBridgingGap2018]] 4