Als een verzekeraar schade vergoedt aan een verzekerde, en de verzekerde vorderingen tot schadevergoeding op derden heeft, gaan deze vorderingen over op de verzekeraar op basis van subrogatie in de zin van artikel 7:962 BW. De verzekerde dient zich op grond van dit artikel na verwezenlijking van het risico te onthouden van elke gedraging welke aan het subrogatierecht van verzekeraar afbreuk doet. vanaschClaimsOnderEen2019 4

**Vaak uitgesloten**: Subrogatie door de verzekeraar in de vorderingen van de verzekerde koper op de verkoper is in W&I-polissen uitgesloten. **Wel subrogeert** de verzekeraar vaak onverkort in de vorderingen op de verkoper **in geval van fraude** door de verkoper. Soms subrogeert de verzekeraar bij lagere graden van verwijtbaarheid aan de zijde van de verkoper, zoals bij ‘gross negligence’. Daardoor krijgt de verzekeraar de mogelijkheid om het door de verzekeraar aan de verzekerde koper uitgekeerde bedrag op de verkoper te verhalen. Indien de verzekeraar subrogeert in de vorderingen op de verkoper en de verzekerde koper heeft een (substantieel) eigen risico, hebben zowel de verzekeraar als de verzekerde koper er belang bij verhaal te halen bij de verkoper. Omdat vaak niet meteen duidelijk is of de verzekeraar subrogeert, dient de verzekerde koper zich op dat moment meestal te onthouden van een schikking of een waiver richting de verkoper. Dit is bijvoorbeeld het geval als de mate van verwijtbaarheid aan de zijde van verkoper nog onduidelijk is. Het moeten onthouden van een schikking of waiver is meestal uitdrukkelijk in de W&I-polis opgenomen; een schikking of waiver kan namelijk de rechten van de verzekeraar schaden om de vordering tot betaling van schadevergoeding waarin hij subrogeert te verhalen op de verkoper. vanaschClaimsOnderEen2019 4