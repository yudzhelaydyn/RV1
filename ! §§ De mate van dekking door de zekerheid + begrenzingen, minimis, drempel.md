De W&I verzekering zal in tegenstelling tot de bankgarantie en de escrow-overeenkomst doorgaans geen dekking bieden voor alle in het overnamecontract opgenomen garanties en vrijwaringen. Verzekeraars **hanteren een aantal standaarduitsluitingen**: zo zijn bijvoorbeeld ‘pension underfunding’ en ‘transfer pricing’ uitgesloten. *(Keijzer 2012, p. 113.)* Daarnaast zijn alleen de garanties verzekerbaar waarvan de verkoper ervoor instaat dat een situatie wel of niet bestaat ten tijde van de overname van de onderneming. *(Van Huizen 2002, p. 75)* De W&I-verzekering biedt dus **geen dekking voor toekomstgaranties**, maar ziet alleen op het verleden. Wat betreft **vrijwaringen** dekt de W&Iverzekering alleen de algemene fiscale vrijwaring. *(Keijzer 2012, p. 112)* Andere vrijwaringen zijn dus niet verzekerbaar onder de W&Iverzekering. *(**KIJK NAAR NIEUW ARTIKEL**)* Daarbij wordt de dekking begrensd door de eis van ongewisheid van de verzekeringsnemer. *(Van Huizen 2002, p. 75.)* Op het moment van het afsluiten van de verzekering moet zijdens de verzekeringsnemer onzekerheid bestaan over de vraag of er betaald moet worden of over de vraag hoeveel er betaald moet worden. *(Van Huizen 2002, p. 77.)* Alle zogenoemde ‘disclosed information’ is niet verzekerbaar. Ook informatie die bekend is geworden na het afsluiten van de W&I-verzekering kan als ‘disclosed’ worden aangemerkt. **Tussen de ‘signing’ en ‘closing’** bekend geworden informatie wordt immers als ‘disclosed information’ beschouwd, ongeacht of deze informatie bekend was ten tijde van de ‘signing’ en het afsluiten van de W&I-verzekering. *(Keijzer 2012, p. 114.)* Een dergelijk mechanisme, waarbij een ruimere betekenis aan het begrip ‘disclosed’ wordt toegekend, is niet standaard in een overnamecontract opgenomen en dus ook niet standaard van toepassing op de bankgarantie of escrowovereenkomst. Een koper die zekerheid verlangt voor alle garanties en vrijwaringen, zal genoodzaakt zijn om naast de W&I-verzekering gebruik te maken van een additionele zekerheid, zoals een bankgarantie of een escrow-overeenkomst. vanderhauwWarrantyIndemnityVerzekering2016 2

In overnamecontracten wordt de mogelijkheid om schadevergoeding te vorderen op grond van een inbreuk op contractbepalingen vrijwel altijd **ingeperkt in tijd** **en** door zogenaamde ‘**liability caps**’. *(H.J. de Kluiver, ‘Overnamecontracten, letters of intent en garanties’, O&F 2003, nr. 58, p. 40.)* Een ‘**liability cap**’ is een bepaling inhoudende dat de verkoper slechts tot een maximumbedrag aan schade hoeft te vergoeden. *(R. Tarvalski, ‘European M&A Study 2012: trends in overnamecontracten’, Contracteren 2012, nr. 4, p. 145.)* Een dergelijke ‘cap’ kan gebruikt worden om de hoogte van alle claims tezamen, de zogenaamde‘over all-aansprakelijkheid’, te maximeren. *(De Kluiver 2003, p. 40.)* Garanties zullen over het algemeen **in tijd** **worden beperkt**. Deze termijn varieert van één tot drie jaar, waarbij voor belastinggaranties en titelgaranties doorgaans een langere termijn wordt overeengekomen die aansluit bij de wettelijke verjaringstermijnen. De door de koper geleden schade komt derhalve door contractuele inperkingen niet altijd in zijn geheel voor vergoeding in aanmerking. Bij de W&I-verzekering bestaat de mogelijkheid om af te wijken van de bepalingen in het overnamecontract omtrent de hoogte van de maximale aansprakelijkheid en de termijn waarbinnen een beroep kan worden gedaan op een inbreuk op garanties of vrijwaringen. Op deze wijze kan een gunstiger termijn en een hoger bedrag van de maximale aansprakelijkheid worden overeengekomen door de koper. vanderhauwWarrantyIndemnityVerzekering2016 2

Het onder de W&I-verzekering uit te keren bedrag wordt meestal aan de onderzijde **begrensd door een de-minimis-regeling en een drempelbedrag**. Een de-**minimis-regeling houdt in dat** een individuele claim of een serie van gerelateerde claims voortvloeiend uit het overnamecontract een minimale omvang moet overschrijden om aanspraak te kunnen maken op dekking. Vervolgens komt voor vergoeding alleen dat deel van de claim in aanmerking dat een vooraf bepaald bedrag overstijgt, het zogenoemde drempelbedrag. Het **drempelbedrag** varieert over het algemeen tussen 1% à 2% van de totale transactiewaarde en dient er toe om het risico deels bij de koper te laten. De koper zal doorgaans het bedrag van het eigen risico een-op-een bij de verkoper willen verhalen als gevolg waarvan de de-minimis en het drempelbedrag aansluiten bij de overeenkomstige bepalingen in het overnamecontract tussen koper en verkoper. *(Bij het afspreken van een drempelbedrag, ook wel de ‘basket’ genoemd, moet wel overeengekomen worden dat het gehele schadebedrag wordt vergoed (‘first dollar’) en niet slechts het verschil tussen het drempelbedrag en het schadebedrag (‘excess only’). Op deze manier kan de koper dat deel van het bedrag dat de W&I-verzekering niet dekt, vorderen van de verkoper. Zie over de soorten ‘baskets’Tarvalski 2012, p. 145.)* De hoogte kan echter van het overnamecontract afwijken. vanderhauwWarrantyIndemnityVerzekering2016 3