Een verzekerde koper mag, normaal gesproken, geen schikking treffen of aansprakelijkheid erkennen zonder voorafgaande toestemming van de verzekeraar. Indien de verzekeraar dekking weigert of een dekkingsvoorbehoud maakt en om die reden de schaderegeling niet naar zich toetrekt, staat het de verzekerde koper in beginsel vrij om zelf te proberen de schade te regelen met de verkoper (of de derde partij in geval van een Third Party Claim). Als de verzekerde koper met de verkoper een schikking bereikt ten aanzien van een schending van garanties onder de SPA, maar de verzekeraar dekking weigert, kan de verzekerde koper op een later moment nog dekking onder de W&I-polis proberen te claimen voor het schikkingsbedrag en de verweerkosten. De door de verzekerde koper gemaakte proceskosten voor het verhalen van het eigen risico (Retention) op de verkoper zijn soms meeverzekerd onder de polis als zijnde ‘Loss’ als gevolg van de garantieschending. vanaschClaimsOnderEen2019 4

Een verzekerde koper doet er goed aan de verzekeraar nog altijd te informeren over belangrijke momenten in het schaderegelingsregelingsproces. Zo voorkomt men discussie achteraf met de verzekeraar over de vraag of de verzekerde koper de schikking wel had mogen treffen. Indien de verzekeraar niet van zich laat horen of de verzekeraar dekking weigert, mag de verzekerde koper niet volledig de belangen van de verzekeraar uit het oog verliezen. De verzekerde koper dient zich te gedragen als een ‘prudent verzekerde’. *(J.H. Wansink, De algemene aansprakelijkheidsverzekering, Deventer: Kluwer 2006, p. 412 e.v)* Als de verzekeraar dekking betwist omdat volgens hem geen inbreuk is gemaakt op verzekerde garanties en de claim niet valt onder de belastingvrijwaring, zal de verkoper meestal eveneens aansprakelijkheid onder de SPA voor het eigen risico onder de W&I-verzekering afwijzen *(In geval van een koperspolis zal de verkoper onder de SPA normaal gesproken aansprakelijk zijn jegens de koper tot de hoogte van het eigen risico van de koper onder de W&I-verzekering)* vanaschClaimsOnderEen2019 4

De verzekerde koper dient dan op twee borden te schaken; tegen de verkoper en de W&I-verzekeraar. Omdat onder de SPA en de W&I-verzekering mogelijk net andere eisen en bewoordingen gelden ten aanzien van (verzekerde) garanties en claims, dient de eis in beide procedures goed op elkaar afgestemd te worden. Dat voorkomt dat een door de koper in de procedure tegen de verkoper ingenomen stelling tegen de koper kan worden gebruikt in de procedure tegen de verzekeraar (en andersom). Dit kan bijvoorbeeld spelen als de koper in de procedure tegen de verkoper stelt dat de verkoper geen wetenschap had van de schending, maar dat voor aansprakelijkheid onder de SPA ook niet is vereist. Dit leidt tot een probleem als de verzekerde garantie een knowledge qualifier bevat. vanaschClaimsOnderEen2019 5

Dat de belangen van de verzekeraar gelijk kunnen gaan lopen met de verkoper, ondervond ook de Australische verzekerde koper Asahi Holdings (Australia) Pty Ltd in een procedure tegen verkoper Pacific Equity Partners Pty Ltd.18 Asahi kocht de aandelen in FBGHL. Asahi nam een W&I-verzekering uit. Ter onderbouwing van een claim verstrekte de Asahi een gedetailleerd rapport daarover aan de verzekeraar, zodat de verzekeraar de claim zou kunnen beoordelen. Aan de verkoper verstrekte Asahi slechts een geredacteerde versie van het rapport. De verkoper wilde het gehele rapport inzien, maar Asahi beriep zich op litigation privilege. De Australian Federal Court oordeelde dat Asahi het rapport aan de verkoper diende te verstrekken, omdat afstand was gedaan van het legal privilege door het rapport aan de verzekeraar – een derde met een belang tegenstrijdig aan dat van Asahi – te verstrekken. Asahi stelde nog dat zij op grond van de medewerkingsplicht in de polis het rapport aan de verzekeraar moest verstrekken; dit mocht Asahi niet baten. Uiteindelijk heeft Asahi overigens wel voor $199 miljoen geschikt met de verkoper en voor $138 miljoen met de verzekeraars. De totale claim was $700 miljoen. *(Zie onder meer ‘Japanese brewer’s monster Aussie payday, 9Finance, 17 november 2014 en ‘Figures tarted-up too much, The Press, 26 november 2014.)*
vanaschClaimsOnderEen2019 5

Als de verzekerde koper voor het eigen risico tegen de verkoper wil procederen, zien wij dat een verzekerde koper er vaak voor kiest om eerst de claim tegen de verkoper uit te procederen voordat hij tegen de dekking weigerende verzekeraar gaat procederen. Zo wordt ‘vermenging’ van procedures tegen de verkoper en de verzekeraar voorkomen. Dit heeft wel als nadeel dat de verzekerde koper totdat een uitspraak in de procedure tegen de verzekeraar is gewezen de verweerkosten moet voorschieten. vanaschClaimsOnderEen2019 5