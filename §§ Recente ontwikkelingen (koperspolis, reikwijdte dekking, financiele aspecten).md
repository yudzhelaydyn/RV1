**Productontwikkeling**

De transactieverzekering is ooit begonnen als verkoperspolis. Inmiddels bestaat het overgrote deel van de markt echter uit koperspolissen (buy-side policies), waarbij de koper optreedt als verzekerde onder de polis. Het grote **voordeel** daarvan is dat (i) de koper in geval van een claim onder de polis zich direct kan wenden tot de verzekeraar, zoals hierboven beschreven, terwijl daarnaast (ii) kennis van de verkoper, anders dan blijkt uit vendor due diligencerapporten, niet als disclosed geldt (met andere woorden: die kennis van de verkoper kan de koper-verzekerde niet worden tegengeworpen). Een andere belangrijke ontwikkeling is dat de **dekking van de polis steeds ruimer wordt**, omdat verzekeraars proberen zich daarmee te onderscheiden. Daar waar tot voor kort dekking van milieugaranties en secundaire belastingaansprakelijkheid (bijvoorbeeld bij verbreking fiscale eenheid) standaard werd uitgesloten, is dekking hiervan bij sommige verzekeraars tegenwoordig bespreekbaar. In de Nederlandse markt zijn synthetische garanties, dat wil zeggen garanties alleen tussen koper en verzekeraar in plaats van tussen koper en verkoper, nog zeldzaam en de meeste verzekeraars zijn er niet happig op. In Australië, de voorloper op W&I-gebied, is dit gebruikelijker. Ook in de Engelse markt voor vastgoedtransacties en acquisities uit faillissement komen synthetische garanties al meer voor. Het draait er hierbij met name om hoeveel onderzoek de koper heeft kunnen doen en wat de redenen zijn voor het gebruik van synthetische garanties. Hier kan de Nederlandse markt zich nog verder ontwikkelen. crainBridgingGapWIverzekering2018 2-3

**Premieontwikkeling**

Een andere reden dat transactieverzekeringen meer worden gebruikt is dat de **prijs verder daalt**. Hoewel premies nooit perfect vergelijkbaar zijn, is een methode om hiernaar te kijken de rate-on-line. De rate-on-line is de premie uitgedrukt als percentage van de verzekerde som (limit). Deze berekening werkt voor W&I-polissen, omdat de premie slechts eenmalig verschuldigd is, onafhankelijk van de looptijd van de polis. Een aantal jaren geleden lag de rateon-line op enkele procentpunten. Momenteel ligt de **rateon-line** voor pure vastgoedtransacties (ook via een aandelenverkoop) vaak onder de 1%. Voor andere transacties ligt de rate-on-line op of rond 1%, afhankelijk van de sector en hoogte van retention (eigen risico) en limit. *(Verzekeraars houden traditioneel een minimumpremie aan van circa € 50.000 tot € 80.000 (inclusief kosten), waardoor voor kleine transacties de rate-on-line oploopt en de verzekering relatief kostbaar is. recent zijn er partijen bijgekomen die ook kleinere transacties verzekeren tegen een gangbare rate-on-line)* crainBridgingGapWIverzekering2018 3

**Specifieke risico’s**  

Naast de standaard W&I-polis is er een trend waarneembaar dat verzekeraars vaker andersoortige polissen aanbieden, waarbij separaat een risico wordt gedekt dat normaal gesproken niet onder een W&I-verzekering valt. Met name voor belastingrisico’s zijn er nieuwe verzekeringsproducten beschikbaar voor specifiek geïdentificeerde risico’s. *(Zie Иondrager, in het bijzonder paragraaf 7.)* Hoewel de rate-on-line daarbij wel aanmerkelijk hoger ligt, kunnen zulke producten waardevol zijn om een risicoallocatieprobleem op te lossen dat anders een transactie in de weg staat. crainBridgingGapWIverzekering2018 3

---

In de afgelopen 10 jaar, sinds de koperspolis in opkomst kwam, heeft de W&I-verzekering een grote ontwikkeling doorgemaakt: de dekking is breder geworden. Voorts bieden verzekeraars thans synthetische garanties aan, waarop in hoofdstuk 3 nader wordt ingegaan. Hoewel specifieke vrijwaringen in principe niet gedekt zijn, kunnen verzekeraars via een zogenaamde affirmative cover alsnog dekking bieden voor (bijvoorbeeld) secundaire belastingaansprakelijkheid die kan ontstaan door verbreking van de fiscale eenheid. Premies zijn gedaald tot vaak minder dan 1 procent van de verzekerde som. Deze premie is eenmalig voor de gehele looptijd. De looptijd is veelal twee tot drie jaar voor de zogenaamde business warranties, en zeven jaar voor fundamentele en fiscale garanties. Het staat de verzekeringsnemer vrij om zelf de t aantal verzekeraars dat W&I dekkingen voor Nederlandse transacties aanbiedt is ook sterk toegenomen. Momenteel zijn er meer dan 20 partijen die dit doen.  [[VanDongenWIverzekeringFaillissement2024]] 115
