Als een (mogelijke) claim onder een W&I-verzekering opkomt, dient deze bij de verzekeraar te worden gemeld. Feiten en omstandigheden die kunnen leiden tot claims en claims dienen altijd zo spoedig mogelijk te worden gemeld en te voldoen aan de in de polis gestelde eisen *(Art. 7:941 BW.)* vanaschClaimsOnderEen2019 1

Onderscheid dient te worden gemaakt tussen de vraag (i) of de claim notice nog **binnen de geldende dekkingsperiode** is ingediend, en zo ja (ii) of de claim notice zo **spoedig als redelijkerwijs mogelijk** is ingediend. vanaschClaimsOnderEen2019 1

In de eerste plaats dient de claim notice te worden ingediend tijdens de dekkingsperiode van de betreffende verzekerde garantie of belastingvrijwaring. Het indienen van een claim tijdens de dekkingsperiode is een voorwaarde om onder de dekking te vallen. De W&I-polis is namelijk een ‘claims made’-polis; voor dekking is bepalend of de (mogelijke) claim bij de verzekeraar is gemeld gedurende de looptijd van de W&I-polis. *(Sommige (niet-W&I-)polissen zijn ‘loss occurrence’-polissen. Indien de schade optreedt gedurende de verzekeringstermijn bestaat dan dekking.)* vanaschClaimsOnderEen2019 1-2

Als de claim notice tijdens de dekkingsperiode door de verzekeraar is ontvangen, maar de claim notice niet zo spoedig mogelijk nadat de koper bekend werd met de (mogelijke) claim aan de verzekeraar is verstuurd, kan de verzekeraar op grond van art. 7:941 lid 3 BW slechts de uitkering verminderen met de schade die hij hierdoor lijdt. *(Art. 7:941 lid 3 BW is semi-dwingend recht (afwijking ten nadele van de verzekeringnemer is niet mogelijk).)* Het recht op uitkering kan alleen in zijn geheel vervallen indien dit in de polis is opgenomen (art. 7:941 lid 4 BW). Verzekeraars proberen daarom soms om volledig verval van dekking bij het te laat indienen van een claim in de polis op te nemen; als verzekerde koper is het van belang niet akkoord te gaan met een dergelijk beding. vanaschClaimsOnderEen2019 2

Voor volledig verval van dekking door te late melding, dient dit niet alleen in de polis te zijn opgenomen. De verzekeraar dient door de te late melding ook in een redelijk belang te zijn geschaad (dan wel de verzekerde heeft te laat gemeld met opzet de verzekeraar te misleiden). *(Art. 7:941 lid 4 en 5 BW.)* Dit artikel is van semi-dwingend recht en hiervan kan door de verzekeraar dus niet ten nadele van de verzekerde koper in de polis worden afgeweken. vanaschClaimsOnderEen2019 2