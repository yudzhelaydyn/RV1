In een **bijlage** bij de polis is (vaak gedetailleerd) opgenomen welke inbreuken op door de verkoper afgegeven garanties zijn gedekt. De dekking van bepaalde garanties wordt door de verzekeraar **soms gekwalificeerd**, bijvoorbeeld doordat aan de verzekerde garanties een knowledge qualifier (‘**to the Seller’s knowledge**’) wordt toegevoegd ten opzichte van de in de Share Purchase Agreement (‘SPA’) door de verkoper afgegeven garanties. Het kan dus zo zijn dat inbreuk wordt gemaakt op een garantie onder de SPA, maar dat deze inbreuk niet onder de W&I-verzekering is gedekt omdat geen inbreuk wordt gemaakt op de gekwalificeerde verzekerde garantie. Als de verzekerde koper geen verhaal kan nemen op de verkoper laat dat de verzekerde koper dus achter met het risico vanaschClaimsOnderEen2019 2

Als een verzekerde dekking claimt onder een verzekering, dient de verzekerde aan te tonen dat aan de daarvoor in de polis gestelde ‘**ingangsvoorwaarden**’ voor dekking is voldaan. *(N. van Tiggele-van der Velde, Bewijsrechtelijke verhoudingen in het verzekeringsrecht, Deventer: Kluwer 2018, p. 253 e.v.)* De **verzekerde** draagt daarvan de **bewijslast**; hij beroept zich op het rechtsgevolg van de polis door daaronder dekking te verzoeken. Dat betekent met name dat de verzekerde moet **aantonen dat** er sprake is van een verzekerde inbreuk (**Breach**) en dat er sprake is van verzekerde schade naar aanleiding van die verzekerde inbreuk (**Loss**). Als de verzekeraar stelt dat ondanks dat is voldaan aan de ‘ingangsvoorwaarden’ geen dekking bestaat, omdat bijvoorbeeld een uitsluiting (Exclusion) van toepassing is, of de verzekerde voor het sluiten van de polis op de hoogte was van een (mogelijke) inbreuk, dan dient de verzekeraar dit aan te tonen. *(Ibid, p. 283 e.v.)* De verzekeraar draagt in dat kader de bewijslast; hij beroept zich op het rechtsgevolg van de uitsluiting door te stellen dat hij ondanks dat is voldaan aan de ‘ingangsvoorwaarden’ geen dekking hoeft te bieden. vanaschClaimsOnderEen2019 2

De W&I-polis bepaalt meestal dat op signing en closing een **no claims declaration** door de verzekerde koper moet worden afgegeven aan de verzekeraar. De verzekerde koper verklaart op dat moment niet bekend te zijn met inbreuken op de verzekerde garanties of claims onder de belastingvrijwaring. Soms verklaart de verzekerde koper ook dat geen sprake is van feiten en omstandigheden waarvan redelijkerwijs kan worden verwacht dat deze leiden tot een inbreuk. Als de no claims declaration onjuist blijkt biedt de W&I-polis geen dekking voor de betreffende claim. De kennis op basis waarvan de no claims declaration door de verzekerde koper wordt afgegeven is in de polis meestal beperkt tot daadwerkelijke kennis van de verzekerde koper, dan wel zijn deal team. *(Omtrent de afwezigheid van deze kennis dient vaak een verklaring te worden afgelegd aan de verzekeraar op closing.)* Dat alleen sprake is van een schending van de mededelingsplicht in geval de verzekerde koper later daadwerkelijk kennis blijkt te hebben gehad van een inbreuk is naar onze mening een afwijking ten voordele van de verzekerde koper van de mededelingsplicht als opgenomen in art. 7:928 BW. Op basis daarvan is de verzekeringnemer ook verplicht om feiten aan de verzekeraar mede te delen die hij behóórt te kennen. *(En welke feiten van belang kunnen zijn voor de vraag of de verzekeraar de verzekering zal willen sluiten. Zie art. 7:943 lid 3 BW.)* vanaschClaimsOnderEen2019 2 
> [!NOTE] Idee
> Bring down statement toevoegen?

Om discussie te voorkomen over de vraag of is afgeweken van art. 7:928 BW kan dit het beste in de polis worden opgenomen. Art. 7:928 BW is van semi-dwingend recht; afwijking ten voordele van de verzekerde koper is dus mogelijk. Als niet van de wettelijke mededelingsplicht wordt afgeweken in de polis, kan dit een onwenselijke situatie opleveren. In de verhouding tot de verkoper bepaalt de SPA dat de koper enkel wordt geacht te weten wat ‘fairly disclosed’ is aan hem. Afhankelijk van de deal, kan ‘fairly disclosed’ mogelijk beperkter zijn dan het ‘kennen of behóren te kennen’ op grond van de wet. Als de koper een feit dat niet ‘fairly disclosed’ was voor het aangaan van de W&I-verzekering niet kende en dus niet aan de verzekeraar heeft medegedeeld, maar de koper dit feit, om welke reden dan ook, wel behóórde te kennen, zou de W&I-verzekering op grond van art. 7:928 BW geen dekking bieden. De verzekerde koper had dan op grond van art. 7:928 BW immers feiten die hij niet wist maar wel behóórde te kennen moeten mededelen aan de verzekeraar. vanaschClaimsOnderEen2019 2-3

Wat betreft de kennis van een inbreuk is niet relevant of (het deal team van) de verkoper of de target voor closing van de verzekerde inbreuk op de hoogte was. Dit is ook in lijn met de gedachte achter een (W&I-)verzekering, omdat het erom gaat of een voor de verzekerde (koper) onzeker risico zich verwezenlijkt. Dit risico ligt bij een M&A-transactie vaak juist besloten in het verschil tussen het kennisniveau van (het management van) de verkoper en de target ten opzichte van de kennis van de (verzekerde) koper. Juist als een inbreuk bij de verkoper of de target bekend was, maar deze inbreuk pas na closing bij de koper bekend wordt, biedt een W&I-verzekering dekking. Daarbij is van belang om op de bewoordingen in de polis te letten als sprake is van een doorrol van het management van de target. De kennis van het management mag dan niet worden toegerekend aan de verzekerde koper. vanaschClaimsOnderEen2019 3

Zo nu en dan tracht een verzekeraar aan dekking te ontkomen door een beroep te doen op strijd met de openbare orde en goede zeden; bijvoorbeeld door te stellen dat het risico onverzekerbaar is omdat sprake was van opzettelijk handelen door de target, of door te stellen dat een (aan de target opgelegde) boete ten aanzien van handelen voor closing onverzekerbaar is. De achtergrond daarvan is dat de verzekeraar op grond van art. 7:952 BW geen schade vergoedt die met opzet of door roekeloosheid is veroorzaakt door de verzekerde. Uit de wet volgt dat het moet gaan om schuld van de verzekerde die de dekking claimt.13 Dit artikel is bovendien van regelend recht, met als grens onverzekerbaarheid wegens strijd met goede zeden en/of openbare orde in de zin van art. 3:40 BW. Het is staand gebruik dat de verzekeraar alleen dekking uitsluit ten aanzien van schade als gevolg van de hoogste graden van opzet van de verzekerde (opzet als oogmerk en opzet als zekerheidsbewustzijn) vanaschClaimsOnderEen2019 3

Het onderscheid tussen het handelen en de kennis van de verkoper en target ten opzichte van het handelen en dekennis van de verzekerde koper is aldus ook in dit kader relevant. Naar onze mening bestaat er bij opzettelijk handelen door de target ‘gewoon’ dekking onder de W&I-verzekering; uiteraard voor zover het (opzettelijk) handelen een inbreuk op een verzekerde garantie oplevert, en de boete onder de verzekerde schade valt. De koper, zijnde de verzekerde, had immers niet de controle over de target toen deze opzettelijk handelde of zo handelde dat daarvoor een boete werd opgelegd. De verzekerde koper heeft geen schuld aan het opzettelijk handelen of de feiten die hebben geleid tot het opleggen van de boete. Dit had enkel de target, of wellicht de verkoper. *(Zo ook: M. Hyatt, ‘Warranty and indemnity insurance: proliferation of moral hazard or legitimate risk mitigation tool?’, University of San Francisco Law Review 51 (2017), 127.)* vanaschClaimsOnderEen2019 3

Overigens is in Nederland nog geen enkele uitspraak te vinden tussen een verzekerde koper en de verzekeraar ten aanzien van dekking onder een W&I-polis. Omdat in de meeste SPA’s voor grote deals een arbitrageclausule is opgenomen, geldt dit ook voor de meeste W&I-polissen. Daardoor geschiedt de afhandeling van de claims vertrouwelijk. Ook is onze ervaring dat veel claims worden geschikt. Zeker bij kleinere claims kan het voor de verzekeraar aantrekkelijk zijn om te schikken. De W&I-verzekering zit in de lift en met een uitbetaling wordt aan de betreffende klant bewezen dat een W&I-polis toegevoegde waarde heeft bij M&A-deals. Maar als het belang groter is zal de verzekeraar minder snel geneigd zijn om te schikken. vanaschClaimsOnderEen2019 3