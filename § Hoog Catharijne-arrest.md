HR oordeelde dat aan het begrip ‘garantie’ te dezen niet een vaste betekenis toekomt. Het komt aan op de zin die partijen bij de overeenkomst en gegeven omstandigheden over en weer redelijkerwijs daaraan mochten toekennen en die partijen redelijkerwijs te dien aanzien van elkaar mochten verwachten. De Hoge Raad vangt het begrip ‘garantie’ in de **Haviltex-formule**
vanhuizenRisicobeheersingBijBedrijfsovernames2002 2

Bevestiging in **Provamo BV-arrest**: ‘De reikwijdte van de verplichting van de verkoper om de koper alle informatie te verschaffen, wordt mede bepaald door hetgeen de verkoper aan onderzoeksinspanningen mocht verwachten.’ vanhuizenRisicobeheersingBijBedrijfsovernames2002 2

**Conclusie:** Het komt erop neer dat de koper niet zomaar achterover mag blijven leunen en kan vertrouwen op de door de verkoper verstrekte garanties. Van de koper mag worden verwacht dat hij een due diligenceonderzoek verricht. Daarbij wordt de koper afgerekend op de informatie die hij op grond het onderzoek heeft kunnen vergaren. Een door de verkoper gegeven garantie dekt dan ook uitsluitend de lading voorzover het betreft feiten/omstandigheden die wel bij de verkoper, maar niet bij de koper bekend moeten worden verondersteld dan wel feiten/omstandigheden waaromtrent, in termen van dwaling gesproken, zij wederzijds verschoonbaar hebben gedwaald vanhuizenRisicobeheersingBijBedrijfsovernames2002 2

Beckman *(Tijdschrift voor Ondernemingsrecht 1999, afl. 16, p. 435 e.v.)* verdedigt met grote stelligheid de opvatting dat de koper niet verplicht is de uitkomsten van de due diligence-onderzoek aan de verkoper mede te delen. ‘Wil de koper de uitkomsten van het in zijn opdracht verrichte onderzoek bekend maken – hetgeen hij alleen zal doen voorzover relevant ter bereiking van benedenwaartse prijsaanpassingen –, dan is dat zijn zaak.’ Het Hoog Catharijne-arrest leert ons evenwel dat op de verkoper een informatieplicht rust terzake van feiten en omstandigheden waarvan de verkoper had moeten begrijpen dat de koper deze middels zijn due diligence-onderzoek niet heeft ontdekt en evenmin had kunnen ontdekken. Indien de koper om hem moverende redenen de verkoper niet in kennis stelt van de uitkomst van het due diligence-onderzoek, mag hij van de verkoper niet zonder meer verwachten dat de verkoper zich een beeld kan vormen van de voor de koper relevante informatie die deze middels het due diligenceonderzoek niet heeft kunnen vergaren. Zo liet het Hof in de Hoog Catharijne-zaak en door de Hoge Raad gesauveerd zwaar wegen ... De verkoper mocht verwachten dat de koper op basis van de door hem aan de koper ter beschikking gestelde documentatie inlichtingen had ingewonnen bij de gemeente. Tegelijkertijd klinkt in het Hoog Catharijne-arrest door dat indien de koper de verkoper in kennis zou hebben gesteld van de uitkomsten van het due diligence-onderzoek, de verkoper, anders dan nu, eerder had moeten begrijpen dat zij nog nadere informatie moest verschaffen over deze twee leningen. vanhuizenRisicobeheersingBijBedrijfsovernames2002 2

**Verdere opmerking:** Anders dan Tuytel4 staat mijns inziens het Hoog Catharijnearrest dan ook niet haaks op de regel die voortvloeit uit het Baris/Riezenkamp-arrest.5 Immers, ook in het Hoog Catharijnearrest staat voorop dat de verkoper aan de koper die documentatie dient te verschaffen (mededelingsplicht) die de koper in staat moet stellen op genoegzame wijze het bedrijf in kaart te brengen (onderzoeksplicht). De slinger beweegt zich weer terug naar de mededelingsplicht zodra het de verkoper duidelijk is geworden dat de koper relevante informatie onbekend is gebleven. Dan geldt mijns inziens onverkort, zoals de Hoge Raad in zijn arrest van 16 juni 20006 heeft beslist:  ‘Wanneer een partij voor de totstandkoming van een overeenkomst aan de wederpartij bepaalde inlichtingen had behoren te geven om te voorkomen dat de wederpartij zich omtrent de betreffende punten een onjuiste voorstelling zou maken, zal in het algemeen de goede trouw zich ertegen verzetten dat de eerstgenoemde partij ter afwering van een beroep op dwaling aanvoert dat de wederpartij het ontstaan van dwaling aan zichzelf heeft te wijten.’  ‘In die regel ligt besloten dat het enkele feit dat een partij haar onderzoeksplicht naar bepaalde relevante gegevens verzaakt, niet uitsluit dat de andere partij terzake van diezelfde gegevens een mededelingsplicht heeft (HR 10 april 1998, nr. 8957, NJ1998, 666).’ Op grond van de jurisprudentie van de Hoge Raad geldt **dus als hoofdregel** dat daar waar van de koper een informatie-inspanning mag worden verwacht de instaanverplichting op grond van een garantie voor de verkoper ophoudt.vanhuizenRisicobeheersingBijBedrijfsovernames2002 2