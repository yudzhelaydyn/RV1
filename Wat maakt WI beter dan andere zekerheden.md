Het is gebruikelijk dat de verkoper voor de door hem verstrekte garanties en vrijwaringen zekerheden aan de koper geeft, in de vorm van een bankgarantie of een escrowaccount waarop een percentage van de koopprijs is afgezonderd. Hierop kan de koper zich bij schending van een garantie en/of het inroepen van een vrijwaring verhalen. Deze zekerheden gaan ten koste van de **liquiditeit** van de verkoper. Anderzijds zullen deze zekerheden niet altijd voldoende zijn om het risico van de koper volledig af te dekken. Een relatief nieuw product op de markt is de warranty & indemnity-verzekering die kan dienen als een zekerheid ter aanvulling van de traditionele zekerheden of die gedeeltelijk hiervoor in de plaats kan worden gebruikt waardoor de verkoper zijn liquiditeit beter beheersbaar kan maken. vanhuizenRisicobeheersingBijBedrijfsovernames2002 75