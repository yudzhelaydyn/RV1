Garanties zijn in beginsel verzekerbaar als er, kort gezegd, **onzekerheid** bestaat over uitkering onder de polis of de hoogte daarvan. *(Artikel 7:925 bW. De onzekerheid kan ook zitten in het moment van uitkering onder de polis of hoe lang er premie moet worden betaald, al werkt dat laatste niet in W&I-verzekeringen aangezien de premie eenmalig is. Zie over de eis van onzekerheid Ph.H.j.G. van Huizen, contracteren 2002/4, ‘risicobeheersing bij bedrijfsovernames: de warranty & indemnity-verzekering’ en in algemene zin j.H. Wansink, N. van tiggele-van der Velde & f.r. Salomons, Mr. c. Asser’s Handleiding tot de beoefening van het Nederlands burgerlijk recht. 7. bijzondere overeenkomsten. Deel Ix. Verzekering, Deventer: kluwer 2012, nr. 26 e.v)* **Ongedekt zijn** claims voor niet-nakoming van verbintenissen (covenant breaches) en specifieke vrijwaringen. Garanties voor structural defects (risico’s rond de bouwkundige staat van een vastgoedobject) worden doorgaans niet gedekt, maar met uitgebreid due diligence onderzoek is het denkbaar dit met verzekeraars te bespreken. **Andere standaarduitsluitingen zijn** milieugaranties en secundaire belastingaansprakelijkheid (zie hiervoor), transfer pricing en forward-looking (toekomstige) garanties, al is voor die laatste categorie bij vastgoedontwikkelingsprojecten beperkte ruimte. crainBridgingGapWIverzekering2018 3

Zie ook [[§ Disclosure en mededelingsplicht]] alinea 1

Kennis van de verzekerde over een feitencomplex leidt in beginsel tot uitsluiting van dekking. *(In de Engelse markt zijn enkele verzekeraars, met name in vastgoedtransacties, bereid disclosure van de data room (zoals gebruikelijk in de VS) of van due diligence rapporten uit te sluiten in de polis, al dan niet tegen additionele premie. In Nederland is dit onder omstandigheden bespreekbaar. Zie voor fiscale aspecten van dekking en disclosure ook bondrager, die er terecht op wijst dat terwijl een belastingvrijwaring is bedoeld om bekende risico’s te dekken dat onder een W&I-verzekering niet werkt omdat die kennis als disclosed geldt. Ik voeg daaraan toe dat inmiddels bij uitzondering zogenoemde affirmative cover beschikbaar is voor met name belastingaspecten met lager risico, waarbij dat risico juist wel is gedekt. Dat komt overigens in Nederland nog niet regelmatig voor.)* Bij een koperspolis is het daarom van belang of er licht zit tussen enerzijds de polis en anderzijds de SPA (sale and purchase agreement; koopovereenkomst) ten aanzien van het kennisbegrip van de koper *(Het wettelijke kennisbegrip, hoewel ruimer dan in de transactiepraktijk gebruikelijk, is in de praktijk minder relevant aangezien verzekeraars vrijwel altijd met een vragenlijst werken en in dat geval de verzekerde in beginsel alleen die vragen hoeft te beantwoorden. Zie artikel 7:928 leden 1 en 6 bW)* en de termen disclosed information en seller’s knowledge (voor kwalificaties van garanties). Tot slot zijn bepaalde boetes niet verzekerbaar en verstrekken verzekeraars, als beleid of op grond van Nederlands recht, geen dekking voor fraude, opzet of roekeloosheid aan de zijde van de verzekerde. crainBridgingGapWIverzekering2018 3