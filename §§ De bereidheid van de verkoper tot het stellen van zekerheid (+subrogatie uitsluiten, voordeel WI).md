De koper kan het gezichtspunt van de verkoper niet buiten beschouwing laten bij zijn keuze voor een bepaalde zekerheid, omdat het uiteindelijk de koper én verkoper zijn die overeenstemming moeten bereiken bij het sluiten van een overnamecontract. De W&I-verzekering heeft geen gevolg voor de liquiditeitspositie van de verkoper en legt de verkoper ook geen additionele verplichtingen op, zoals het verstrekken van contragaranties. *(Zolang de verkoper geen additionele zekerheden hoeft te verstrekken aan de koper)* vanderhauwWarrantyIndemnityVerzekering2016 5

Bij het afsluiten van een W&I-verzekering wordt vrijwel altijd **subrogatie uitgesloten**, waardoor de verzekeraar zich op zijn beurt niet kan verhalen op de verkoper. *(In geval van fraude zal de verzekeraar wel subrogatierechten verkrijgen)* De W&I-verzekering verschuift hiermee de verhaalbaarheid van de schade, voortvloeiend uit een inbreuk op de verzekerde garanties of vrijwaringen, van de verkoper naar de verzekeraar. Hierdoor vindt de juridisch discussie omtrent de vergoeding van schade plaats tussen de koper en de verzekeraar en blijft de verkoper hier buiten. *(De koper zal de schending van de verzekerde garantie of vrijwaring en de omvang van de door hem geleden schade moeten bewijzen. De verzekeraar zal aan de hand van het overnamecontract, de duediligencerapporten en alle andere documentatie die aan de verzekeraar ten tijde van het afsluiten van de W&I-verzekering ter beschikking is gesteld, de claim van de koper beoordelen. Bij de beoordeling van de claim zal de verzekeraar mogelijk niet over dezelfde informatie en marktspecifieke kennis als de verkoper beschikken. De verzekeraar kan de verkoper verzoeken om hem deze ontbrekende informatie te verschaffen. De verkoper is echter niet verplicht om aan dit verzoek te voldoen, omdat de verkoper buiten de contractuele relatie van de koper en de verzekeraar staat)* Bij de bankgarantie en de escrow-overeenkomst vindt de discussie wel plaats tussen de koper en verkoper. Een verkoper zal veelal welwillend staan tegenover een door koper af te sluiten W&I-verzekering, omdat de liquiditeitspositie van de verkoper niet wordt aangetast, hem geen additionele verplichtingen worden opgelegd en hij buiten juridische discussies blijft. Door het afsluiten door de koper van een W&I-verzekering kan de verkoper een ‘clean exit’ bereiken. vanderhauwWarrantyIndemnityVerzekering2016 5-6

**Voordeel WI:** Een bijkomstig voordeel van het deels verleggen van de verhaalbaarheid van de schade van de verkoper naar de verzekeraar, is dat de relatie tussen partijen niet beschadigd raakt bij een eventueel aansprakelijkheidsproces. Private equity-partijen verlangen in bijna alle gevallen dat het management van de doelvennootschap ook na de overname blijft participeren in de onderneming. *(H. Uittien & S.A. Alleman, ‘Managementparticipatie bij private equity investeringen (I)’, TOP 2010, nr. 8, p. 306.)* Het starten van een aansprakelijkheidsprocedure tegen het eigen management kan tot ongewenste situaties leiden. Er zijn meer voorbeelden denkbaar waarbij de verkoper en de koper ook na de overname een commerciële relatie onderhouden en het starten van een aansprakelijkheidsprocedure ongewenst is *(Bijvoorbeeld in geval de verkoper een belangrijke leverancier is van de koper en partijen na de verkoop van slechts een onderdeel van het bedrijf zaken blijven doen)* vanderhauwWarrantyIndemnityVerzekering2016 6

Zie ook [[Bereidheid verzekeraar]] / [[W&I – Verzekeraar bereidheid]] / [[W&I – Verzekeraar bereidheid redenen]]

