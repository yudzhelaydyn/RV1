In Provamo BV *(HR 4 februari 2000, NJ 2000, 562.)* heeft de Hoge Raad beslist dat schending van een garantie een recht op ontbinding van de zijde van de koper kan rechtvaardigen. De verkoper, een vennootschap die een aardappelmeelfabriek exploiteerde, had niet medegedeeld dat illegaal afvalwater was geloosd. Dit leidde tot een hoge aanslag van het waterschap over de voorgaande jaren hetgeen er op zijn beurt toe leidde dat de jaarcijfers, die door de verkoper waren gegarandeerd, niet meer juist waren. De koper ging vervolgens over tot de ontbinding van de koopovereenkomst hetgeen door het hof en de Hoge Raad werd gesauveerd. Schending van een garantie kan dus leiden tot ontbindingsschade en is als zodanig gedekt onder een warranty & indemnity-verzekering. Overigens moet worden betwijfeld of in het onderhavige geval een door de verkoper afgesloten warranty & indemnity-verzekering enig soelaas zou hebben geboden. Een schending van garanties die terug te voeren is op onder andere frauduleuze en criminele activiteiten zijn van de dekking uitgesloten. Onder een door koper afgesloten verzekering is fraude door en crimineel gedrag van de verkoper wel gedekt vanhuizenRisicobeheersingBijBedrijfsovernames2002 4