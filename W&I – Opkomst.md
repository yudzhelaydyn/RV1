Uit een recent onderzoek (2022) van PWC Duitsland blijkt dat zowel het aantal Europese private equity-transacties als de totale transactiewaarde in 2021 ten opzichte van 2016 bijna is verdubbeld.(‘Private Equity Trend Report 2022, PWC study: PE activity at a new record level’.) Die opmars van private equity-transacties kan tevens verklaren dat het gebruik van het locked box-mechanisme en W&I-verzekeringen (Dit blijkt uit het onderzoek van CMS, kenbaar uit R. Tarlavski & M. Feenstra, ‘European M&A Study 2022 – lockdowns en locked boxes’, Contracteren 2022/4.) in Europa is toegenomen. Deze instrumenten resulteren in meer zekerheid omtrent de hoogte van de koopprijs en de mogelijkheid tot een clean exit. Hier hebben private equity-partijen baat bij, aangezien zij alsdan geen geld hoeven te reserveren voor mogelijke koopprijsaanpassingen of schadevergoedingen bij inbreuken op garanties. Waar tien jaar geleden het gebruik van de W&Iverzekering nog een uitzondering was, is dat inmiddels uitgegroeid tot een volwaardig en flexibel instrument bij een bedrijfsovername
[[VanBuurenM.P.PBedrijfsovername2023]] dig 170

Hoewel W&I dekkingen al sinds het einde van de vorige eeuw worden afgesloten, heeft het gebruik een vlucht genomen sinds 2013. De grote verandering die rond die tijd optrad, was de verschuiving van drijfveren om de verzekering af te sluiten. Voorafgaand aan 2013 was het veelal de verkoper die als verzekeringsnemer het financiële risico dat met het verstrekken van garanties gepaard gaat wilde afwentelen op een verzekeraar. De W&I-verzekering functioneerde dus als een aansprakelijkheidsverzekering en de verzekeringsnemer werd gedreven door de behoefte aan risicoallocatie. Als de verzekering geen dekking bood, was de verkoper natuurlijk nog wel aansprakelijk. Omdat er in het algemeen weinig claims onder garanties plaatsvonden, was het risicobewustzijn, en daarmee de behoefte aan een W&I-verzekering, beperkt [[VanDongenWIverzekeringFaillissement2024]] 115

Rond 2013 zagen vooral private equity maatschappijen de mogelijkheid om door het gebruik van  een W&I-verzekering een clean exit te realiseren en tegelijkertijd hun internal rate of return (IRR) te verhogen. Als verkoper konden ze dit doen door een maximale aansprakelijkheid van slechts EUR 1,- te bedingen. De koper neem bij deze structuur de verzekering uit en heeft een directe vordering op de verzekeraar. Aangezien de aansprakelijkheid van de verkoper sterk beperkt is, hoeven er ook minder of geen zekerheden te worden gesteld. Dit stelt de verkoper in staat het rendement sterk te verhogen. De W&I-verzekering is zo een middel voor financial engineering geworden, waarbij risicoallocatie haast als een extra wordt gezien. Deze structuur, waarbij de koper de verzekeringsnemer is, wordt tegenwoordig bijna uitsluitend toegepast. Situaties waar de verkoper een verzekering afsluit en de dekking uitneemt komen dus niet tot nauwelijks meer voor  [[VanDongenWIverzekeringFaillissement2024]] 115

Het product W&I-verzekering is niet nieuw; dit type verzekering bestaat naar verluidt al ongeveer 25 jaar  [[KeijzerWarrantyIndemnity2012]] 1
### Andere bronnen
[[DincWarrantyIndemnityverzekering2020]]