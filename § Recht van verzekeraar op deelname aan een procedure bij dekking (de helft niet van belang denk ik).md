Soms schrijft de polis voor dat de verzekeraar gerechtigd is deel te nemen aan een procedure van de verzekerde koper tegen de verkoper over de schending van een garantie onder de SPA. Daarnaast heeft de verzekeraar vrijwel altijd het recht om deel te nemen aan de verdediging bij een Third Party Demand, zijnde een claim van een partij niet zijnde de verkoper tegen de target of de verzekerde die het gevolg is van oorzaken die een schending van een garantie zouden opleveren. vanaschClaimsOnderEen2019 3

In het claimproces onder een W&I-polis staan derhalve **twee verschillende ‘claims’ centraal**: (i) de claim van de verzekerde koper (met eventuele deelname door de verzekeraar) tegen de verkoper of derde partij en (ii) de dekkingsclaim van de verzekerde koper tegen de verzekeraar. vanaschClaimsOnderEen2019 3

Daarbij is relevant dat het voor de verzekerde koper niet altijd aantrekkelijk is om full pool te procederen tegen de verkoper of de derde die een Third Party Demand heeft ingesteld. Het kan commercieel gezien bijvoorbeeld aantrekkelijker zijn om met de derde te schikken, als in de toekomst hogere winsten op opdrachten van die derde kunnen worden behaald; of om geen procedure te voeren tegen een verkoper waarvan de achterliggende natuurlijk persoon nog in het bestuur zit van de target. Voor de verzekeraar speelt veel minder dat het om commerciële overwegingen interessant kan zijn om niet het onderste uit de kan te halen in een geschil met de verkoper of derde partij. De verzekeraar zal vaak zijn uitkeringsplicht zoveel mogelijk willen beperken. vanaschClaimsOnderEen2019 3-4

Bij een Third Party Demand verschiet de polis bovendien van kleur van een first-party verzekering naar een thirdparty verzekering. In dat geval staat namelijk niet meer de eigen schade van de verzekerde koper als gevolg van een garantieschending centraal, maar de schade van de verzekerde koper wegens aansprakelijkheid van de verzekerde koper of de target jegens een derde. De verzekerde koper mag op grond van de polis veelal in beginsel niets doen wat aan dit recht van de verzekeraar afbreuk doet, zoals schikken met de verkoper zonder toestemming van de verzekeraar. De opstelling van de verzekeraar inzake de afhandeling van zo’n Third Party Demand wordt vaak ingekleurd door het dekkingsstandpunt dat de verzekeraar inneemt. Zolang de verzekeraar dekking erkent, hebben de verzekerde koper en de verzekeraar op het eerste gezicht hetzelfde belang; de aansprakelijkheid zo beperkt mogelijk houden. Zoals hiervoor beschreven kan het voor de verzekerde koper echter commercieel aantrekkelijk zijn om niet het onderste uit de kan te halen. Bij een dekkingserkenning trekt de verzekeraar de schaderegeling vaak naar zich toe, dan wel behoudt hij zich een instemmingsrecht voor ten aanzien van de schaderegeling. Daarbij vloeit wel uit de redelijkheid en billijkheid voort dat de verzekeraar rekening dient te houden met de belangen van de verzekerde *(Vgl. een aantal voorbeelden in J.H. Wansink, De algemene aansprakelijkheidsverzekering, Deventer: Kluwer 2006, p. 384 e.v.)* vanaschClaimsOnderEen2019 4